# Избори в Замунда

## ВЪВЕДЕНИЕ

Политическата зима настъпи и температурите се сринаха главоломно. Цената на бананите поскъпна и накара населението на Замунда да търси спасение в мазета и тавани с ръце прострени над копачките за биткойни. Нереалистичното корумпирано правителство, паднало от клона направо в казана, което наложило провеждане на нови невероятни и скъпи национални избори за национален диктатор. 

Вещи експерти по политическа злоупотреба бързо запретнали ръкави и приели изменения в иначе несъществуващия изборен ред като внесли нискокачествени, безкрайно скъпи и чудовищно неефективни машини за отчитане на електоралното желание. Скъпата апаратура била донесена на гърбовете на свободни сини китове, които били уловени във водите на средиземно море. С леки спънки и тежки премеждия кашоните дефицитната стока били стоварени в центъра на столицата Мокумба, където ритуално били окичени с бананови клонки и жертвоприношения. 

Ефективният бюджетен подход на местното временно правителство предвидливо изхвърлило във водите на бурния океан всички инструкции, които били прилежно написани на ръка от група непълнолетни индианци с красив почерк и безупречна пунктуация. Раменете били вдигнати и никой не знаел как да намери контакта, с който да активира последния крясък на техниката, камо ли да работи със сложната апаратура. 
Но както става в приказките, народното недоволство разбрало за намеренията на великите комбинатори и сготвили собствен план. Рони от съпротивата звъннал на свои познати консултанти по въпросите на компютърните работи. Базирайки се на слухове и воден от непреодолимото си желание за национална справедливост, славния герой активно набрал спомоществувателстването на последния модел роторен телефон координатите на най-активната Европейска образователна институция за подготовка на млади кадри, които да порят вълните на цифровата интеграция. Само ден по-късно в целия си блясък пред очите на смелия партизанин се били позиционирали студентите от Пловдивския университет, които били готови да приложат наученото за смазване на диктатурата в Замунда. 
Помогнете на съпротивата да създаде програма, с която ефективно да гласуват за ред, законност и справедливост.

## СПЕЦИФИКАЦИЯ

Преди да влязат в тъмната стаичка всички гласоподаватели получават карта с номер, който съдържа 6 цифри. Но верни на принципа всички балами (гласуващи) са равни, но някои са по-равни от другите, някои гласуващи получават карти съдържащи различно количество цифри.

#### Задача 1

На терминала клиентът трябва да въведе серийния номер на своята карта. Това е цяло число, което има скрито значение. 
(Внимание: **Това число си го измисляте вие и не го получавате от никъде**. Просто, за да е по-интересна историята си представете, че са ви го дали преди да го въведете).
- Ако номерът съдържа повече от 2 цифри - гражданинът е от тип **POOR**
- Ако клиентският номер съдържа повече от 6 цифри, то гласуващият е **RICH**
- Ако съдържа 6 цифри, то значи е **NORMAL**

#### Задача 2

След въвеждане на номера системата трябва да изведе съобщение в зависимост от типа на гласоподавателя. 
*Съобщението можете да видите в таблицата.*

| Тип гласоподавател      | Окуражаващо съобщение |
| ------ | -------------------------------------------- |
| POOR   | Хайде по-бързо и да те няма                  |
| RICH   | Има за нас, има и за вас                     |
| NORMAL | Радваме се, че нормални хора вече гласуват   |

#### Задача 3

Всички гласували, чиито номера завършват на четно число, са VIP гласували, а останалите са обикновени такива. 
- Пример: *105468* е четно число и клиентът е VIP 
- Пример: *115485* е нечетно число и клиентът няма специални правомощия 

#### Задача 4

Ако предпоследната цифра на номера на гласувалия е число по-голямо от 3, то веднага след успешно гласуване той трябва да бъде попитан, дали укрива данъци:
- ако отговорът е положителен - изведете съобщението “Браво моето момче” 
- в противен случай изведете съобщението “Будала”

#### Задача 5

Ако гласуващият е VIP и не укрива данъци, то това означава, че той е със специален SUPER VIP статус и това му дава възможност да получи баничка след като напусне тъмната стая, но само с негово изрично съгласие. 
- Ако иска баничка, изведете съобщение - “Не може”
- Ако не иска баничка, изведете съобщение - “Ами, то и без това няма”

#### Задача 6

Терминалът извежда меню с всички партии, за които гласоподавателят може да гласува, като за да се направи избор е необходимо да се селектира номерът на партията. В таблицата са дадени актуалните имена на кандидатите. 

| Номер на партия      | Наименование |
| ----- | ----------------------------------------- |
| 1     | Партия за прогресивен канибализъм         |
| 27    | Замундска вегетарианска партия            |
| 666   | Синдикат на вуду-трактористите            |
| 999   | Партия на труда, мотиката и наковалнята   |


След като се въведе номерът на партията гласувалият получава съобщение **“Вие си поръчахте да ви управлява** {ИМЕТО НА ИЗБРАНАТА ПАРТИЯ} **”**.

Ако гласувалият не иска баничка и има статус NORMAL и е гласувал за партия с бюлетина номер 27, то любезно му напомнете (със съобщение), че животът е жесток и дължи данък от един банан при напускане на тъмната стаичка.


**Примерен вход и изход**

```
$ Здравейте, честит празник.
$ Моля въведете номера на вашата персонална идентификационна карта: 
$ 123456
$ Радваме се, че нормални хора вече гласуват
$ Кои искате да бъдат вашите бъдещи господари?
$ 1	- Партия за прогресивен канибализъм
$ 27	- Замундска вегетарианска партия
$ 666	- Синдикат на вуду-трактористите
$ 999	- Партия на труда, мотиката и наковалнята
$ 27
$ Вие си поръчахте да ви управлява {Замундска вегетарианска партия}
$ Укривате ли данъци?
$ N
$ Будала
$ Колега, искате ли баничка ?
$ N
$ Ами, то и без това няма
$ И все пак всеки има право на лош вкус, моля депозирайте такса от един банан на изхода.