# Клиентите са ни скъпи

## ВЪВЕДЕНИЕ

В маркетинговия отдел на безобразно-съмнителната, екстремно-безскрупулната, тотално-неетичната асоциална мрежа (съкратено БЕТА), царяла суматоха. Архивите им били препълнени със снимки на дюнери и мазни баници, което сериозно обезспокойло инвеститорите. Нуждата от свежи идеи била по-силна от всякога, което принудило човешки ресурси да организират стажантска програма в търсене на новия двигател на прогреса. 

От близо и далеч, се явили знайни и незнайни мисловни агрегатори. Младите и амбициозни интелектуални мистрии, предлагали на технологичната компания все по-безсмислени и финансово-безперспективни идеи. 

Един ден в лъскавия офис, се явила мистериозна старица, разнасяща атмосфера на нафталин и безспокойство. Баба Цецка не била случайна. Тя собственоръчно съумяла да създаде, конструира, промутира и кешира социална мрежа от доблестни пенсионери пред блока, които да снасят, мътят и отглеждат всички колоритни клюкарски сензации от близкото минало, настояще и бъдеще. 

С поглед нетърпящ възражение, великата комбинаторка, поискала среща с големите глави на БЕТА. Идеята била проста. Създайте супермаркет, с постоянно промоционални продукти, неограничени количества от лимитирано олио и съмнителни хигиенни условия, и гледайте как информацията се стича във вашите системи.

Концепцията толкова много се харесала на социалния гигант, че веднага наредили конструирането на информационния концентратор в краен и опасен квартал на местната община. Всеки клиент на промоционалния магазин трябвало да се снабди с клиенска карта, която му дава достъп до преоценените благини. За целта, било необходимо конструирането на терминал, който чрез лесни въпроси да извлече цялата необходима информация от потребителя. Повикани били студенти по Информатика, които да запретнат ръкави и да създадът модерна програма за чудо и приказ, която да отговаря на следната спецификация.

## СПЕЦИФИКАЦИЯ

Програмата на терминала генерира номер на клиента, на базата на отговорите на пикантни въпроси. След като въпросите приключат, потребителят получава карта, съдържаща **9 цифрен номер.**

### **Първа цифра**

За **първата цифра** от номера на картата системата изисква информация за годината, в която е роден клиентът:

Клиентът въвежда годината на своето раждане:
- ако е роден преди 1965, то цифрата е задължително **нечетна**;
- ако е роден след 1965, то цифрата е задължително **четна**;
- **СПЕЦИАЛЕН СЛУЧАЙ** ако е роден точно през 1965, то цифрата е **0** и приключваме генерирането на тази първа цифра.

Ако клиентът не попадне в **СПЕЦИАЛНИЯ СЛУЧАЙ**, то системата:
- изцислява годините на клиента, базирайки го годината която е въвел;
- след това генерира случайно число в интервала от 1 до 7;
- разделя възрастта на клиента с това число и полученият резултат се използва като **първа цифра**.

**Важно** - задължително трябва да се съобразим с условието за четност и нечетност. Ако резултатът от горната операция е четно число, а потребителят е роден след **1965**, то трябва резултатът да бъде модифициран, така че да се спази условието, като се промени текущата стойност с една единица.

**Пример** 
- ако съм роден през **1979**, то моята първа цифра трябва да е четна;
- получавам от алгоритъма резултат - 7 (**този резултат е примерен**), който противоречи на условието;
- валидна стойност би била **8**.

**Допълнително уточнение** 
- ако резултата е двуцифрено число, вземете само първата цифра от него.

### **Втора цифра**

За втора цифра от номера на картата системата се интересува от пола на клиента:
- ако той е мъжки - цифрата е 1
- ако той е женски - цифрата е 3
- ако потребителят не желае да избере пол, поради лични съображения, то тогава генерирайте случайно число в интервала от **1 до 9** включително, като съобразите факта, че числото не може да е, *нито **1***, *нито **3***.

**Важно уточнение** - според специфичните правила за този софтуер. Ако **първата цифра от номера на картата** е **0**, то втората цифра **задължително** е **9** и въпроса за пола **трябва да бъде пропуснат**.

### **Трета цифра**

**Ако** потребителят е **НЕ**пълнолетен, накарайте го: 
- **първо**: да въведе годината на раждане на майка му;
- **второ**: да въведе годината на раждане на баща му.

Ако **последната цифра** на годината на майка му **е равна на** тази на баща му, то третата цифра от номера на клиентската карта е равна на **предпоследната цифра от годината на майка му**.

Ако двете цифри са различни, то **третата цифра от номера на картата** е равна на последната цифра от годината на баща му. 

Ако потребителя е ПЪЛНОЛЕТЕН, числото в картата е 0.

### **Четвърта цифра**

За да получите четвъртата цифра, трябва да въведете:
- **първо**: вашата височина в сантиметри;
- **второ**: вашето тегло в килограми.

Системата изчислява индекса на телесната маса по формулата (тегло) разделено на (височина **на квадрат**). **Резултатът от операцията трябва да е задължително дробно число**.

Цифрата се генерира на базата на следните интервали:

| цифра               | название                    | символ                     |
|---                  |---                          |---                         |
| под 16              | под норма                   | генерираме цифра - 1       |
| от 16 до 16,99      | нормално                    | генерираме цифра - 2       |
| от 17 до 18,49      | нормално - атлетично        | генерираме цифра - 3       |
| от 18,5 до 24,99    | нормално                    | генерираме цифра - 4       |
| от 25 до 29,99      | пред наднормено             | генерираме цифра - 5       |
| от 30 до 34,99      | наднормено - дебел          | генерираме цифра - 6       |
| от 35 до 39,99      | наднормено - затлъстял      | генерираме цифра - 7       |
| от 40 и нагоре      | наднормено - мега затлъстял | генерираме цифра - 8       |

### **Пета цифра**

Петата цифра се определя от предпочитанията на потребителя, за стоки и услуги, на територията на магазина, както и честотата, с която те се консумират.

Дайте му възможност, чрез текстово съобщение, да избере от 5 вида стоки, които консумира. Имате избор между следните възможности:
- 1. плодове и зеленчуци;
- 2. месо и месни продукти;
- 3. цигари и алкохол;
- 4. млечни продукти;
- 5. захарни изделия.

За всеки един от продуктите трябва да изберете колко често го купувате, като използвате скалата от **1 до 3**:
- 1 - рядко
- 2 - понякога
- 3 - често

Цифрата е сумата от позицията на избрания продукт и честотата на пазаруване

Пример:
- Избрали сме позиция 3. Цигари и алкохол - честота понякога - резултата е 3 + 2 


### **Шеста цифра**

Шестата цифра е контролна, тя се подчинява на принципите на нумерологията и е резултат от сбора на всички предишни числа, сведени до едноцифрено такова.

**Пример - едноцифрено число**
**Преди** шеста цифра, потребителят е получил следните 5 цифри. 
- 1
- 1
- 1
- 1
- 2

Сборът на тези цифри е **6** . Значи шестата цифра е със стойност **6**.

**Пример - двуцифрено число**
**Преди** шеста цифра, потребителят е получил следните 5 цифри. 
- 5
- 3
- 8
- 4
- 6

Сборът от тези цифри е 26. Прилагаме принципа на нумерологията и събираме **2** и **6**, резултатът е **8**. Значи шестата цифра е със стойност **8**.

### **Седма цифра**
Седмата цифра е базирана на предишно-генерираните такива и се подчинява на следните правила:
- ако ПЪРВА, ТРЕТА и ПЕТА цифра са четни, то седма цифра е **0**
- ако ПЪРВА, ТРЕТА и ПЕТА цифра са нечетни, то седма цифра е **1**
- ако ПЪРВА **или** ТРЕТА **или** ПЕТА цифра са четни, то седма цифра е **2**
- ако ПЪРВА **и** ВТОРА цифра са четни, **или** ТРЕТА **и** ЧЕТВЪРТА **и** ПЕТА цифра са нечетни, то седма цифра е **3**
- ако и шестте генерирани цифри са равни, то седма цифра е **4**
- ако всяка следващо генерирана цифра е по-голяма от предишната, например 1 < 2 < 3 < 4 < 5 < 6, то седма цифра е **5**
- ако сборът на до момента генерираните 6 цифри е **по-малък** от 10, то седма цифра е **6**
- ако сборът на до момента генерираните 6 цифри е **по-голям** от 10, то седма цифра е **7**
- ако нито едно от правилата не са в сила, то седма цифра е **9**
  
**Важно** - Правилата са приоритизирани отзад-напред, като последното правило има най-висок приоритет. Тоест ако две от посочените правила са верни едновременно, значение има редът. Например, ако **правило 1** е налице и **правило 5** е налице, в сила влиза **правило 5**.

### **Осма цифра**

Осма цифра от картата e комбинация от профила ви и предпочитанията ви:
- ако сте **пълнолетен**, с **наднормено тегло**, който **често** яде **захарни изделия** - цифрата е случайно генереринана и **нечетна**
- ако сте **непълнотелен** с **атлетично тяло**, който рядко яде зеленчуци - цифрата е случайно генерирана и **четна**
- във всички останали случаи цифрата е **0**

### **Девета цифра**

Последната цифра се определя по следния начин:
- взимаме **най-голямото** число от картата на клиента, което се намира на нечетна позиция (**наричаме го число А**)
- взимаме най-голямото число от картата на клиента, което се намира на четна позиция  (**наричаме го число B**)

Ако A > B - последното число трябва да е по-голямо от A с единица.
Ако A < B - последното число трябва да е по-малко от A с единица.
Ако A = B - последното число е 0

**Забележка** ако резултатът от операцията е гранично число, например 0 или 9, то резултатът е:
- при 9 -> 0
- при 0 -> 1

### **Генериране на бар код**

След като всички цифри са генерирани, системата трябва да продуцира баркод, който да "лепнем" на челото на клиента, като монумент за уважението към личните му данни. Всяка цифра има своят символен еквивалент.

| цифра  | символ  |
|---     |---      |
| 0      | *       |
| 1      | !       |
| 2      | @       |
| 3      | #       |
| 4      | $       |
| 5      | %       |
| 6      | ^       |
| 7      | &       |
| 8      | /       |
| 9      | +       |