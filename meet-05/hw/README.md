# Прасета в космоса

## ВЪВЕДЕНИЕ

Порки и Прасчо, интелектуално извисени свине аристократи, решили да си основат фирма за запълване на озонови дупки. Регистрирали предприятие с минимален капитал, наели бригада от зайци бездомници и се насочили към работната площадка, готови за екшън.

Оказва се че озоновия слой е като българския асфалт и рядко на лице е само една дупчица. Обикновено са много, като в допълнение могат да се местят и без предупреждение. За щастие, традициите в запълването на космически аномалии, отдавна преминали рамките на научната фантастика.

Нашите приятели позиционирали телесата си в космическия апарат и след минути вече се носили в околоземна орбита. Пред зурлите им се изправила щетата, огромна дупка с размери чутовни, която очаквала моментално запушване. Позиционирали машината над, целта натиснали бутона за активиране на операцията, но о беда. Оказало се че апаратурата, поръчана в бързината от Али Експрес, идвала с напълно флашнат програматор за запълване на дупки, които трябва да си програмираш сам.

Проклинайки, късият си акъл, двамата предприемачи, започнали да блъскат дебелите си глави в опит да открият решение на проблема. За щастие цялата бригада от зайци бездомници, наскоро се записали на дистанционен курс по програмиране и поназнайвали, туй онуй за оперативните функции на **озонобъркачките**. На лице е наръчник с инструкции и кислород за 168 часа, помогнете на нашите космати приятели да напишат компилатор за управление на озонобъркачката и да се измъкнат невредими от дългата ръка на корпоративното-безхаберие.

## СПЕЦИФИКАЦИЯ

Разполагате с програмна среда, която емулира действието на **озонобъркачките**, както и работната площ върху която трябва да се развихрите. Малко информация:

-   озонобъркачката разполага с **три роботски ръце**, които могат да извършват финни манипулации по озоновия слой. Роботските ръце имат специфичен идентификатор с латински букви съответно - **A**, **B** и **C**. В рамките на описанието ще разберете, как се ползват тези идентификатори.
-   озоновия слой е координатна система, която се идентифицира с положителни координати по X и Y
-   всяка една от дупките, които трябва да запълним има специфични координати.
-   при стартиране на нашата програмата (мисия), всяка една от роботските ръце, с които разполагаме се намират на координати X - 1 и Y - 1

Операцията по запълване на озоновите дупки, ще наричаме **мисия**

За да можете да манипулирате роботските ръце е необходимо да програмирате, поведението на стандартни команди, описани в наръчника на младия озонобъркач - програмист. Командите са описани в таблицата - като подробна информация и примери ще намерите в спецификацията.

| команда | аргумент       | описание                                 |
|---------|----------------|------------------------------------------|
| turnon  | -              | включва системата в оперативна готовност |
| load    | име            | активира роботска ръка                   |
| unload  | име            | деактивира роботска ръка                 |
| moveX   | посока / число | премества роботската ръка по хоризонтала |
| moveY   | посока / число | премества роботската ръка по вертикала   |
| identify| -              | идентифицира дупка                       |
| cut     | число          | изпълнява операция изрязване             |
| fill    | число          | изпълнява операция запълване             |
| finish  | -              | изпълнява операция запечатване           |
| status  | -              | връща информация за статуса на мисията   |

### Гориво и кислород

Озонобъркачката работи с кислород и гориво

-   всяко движение на роботските ръце консумира кислород
-   всяко изпълнение на операция консумира гориво

Вашата мисия стартира със следните параметри:

-   168 часа кислород
-   90 литра гориво

### Включване на озонобъркачката

Можете да стартирате изпълнението на програмата, само и единствено ако подадете **команда за включване** на оперативния агрегат, описана в наръчника с команди. Ако машината не е включена, всеки опит за активиране на каквато и да е произволна друга команда трябва да върне съобщение за грешка. **Оперативния агрегат не е включен** след което да очаква, нова команда

**Пример - озонобъркачката не е включена**

>   moveX
> 
>   10
> 
>   Озонобъркачката не е включена - включете я преди да правите каквото и да е било

**Пример - включваме озонобъркачката**

>   turnon
> 
>   Системата е включена

### Включване и изключване на роботска ръка

За да може да работи една роботска ръка тя трябва да бъде включена. За тази цел ползваме командата **load** и подаваме името на роботската ръка като аргумент.

**Пример - включване на роботска ръка A**

> load 
> 
> A 
> 
> Ръка **A** е включена успешно

Ако се подаде грешен параметър - име на роботска ръка различно от трите налични. Системата трябва да отговори със съобщение.

**Пример - включване на несъществуваща роботска ръка D**

>   load
> 
>   D
> 
>   Не разполагате с подобно устройство

В даден момент системата може да използва само една единствена роботска ръка. Ако искаме да включим втора, трябва изрично да изключим първата. ИЗключването става с командата **unload** , която не приема никакви параметри.

Ако се опитаме да активираме ръка без да изключим предишната, ще получим съобщение за грешка.

**Пример - опит за включване на нова ръка - без да сме изключили предишната**

>   load
> 
>   A
> 
>   Ръка **A** е включена успешно
> 
>   load B
> 
>   Не може да включите, нова ръка

Правилния подход е да изключим ръка A и след това да включим ръка B

**Пример - опит за включване на нова ръка - след успешно изключване на вече включена такава**

>   load
> 
>   A
> 
>   Ръка **A** е включена успешно
> 
>   unload
> 
>   Ръка **A** е изключена успешно
> 
>   load B
> 
>   Ръка **B** е включена успешно

Всяко включване на роботска ръка, консумира 1 литър гориво.

### Преместване на роботска ръка

За преместване на роботската ръка можем да ползваме командите:

-   **moveX**
-   **moveY**

Особености на командите

-   И двете команди приемат като аргумент посоката на движение и номера на работната площадка (вижте примера)
-   аргументите за посока са left, right, up, down

**Пример** Намираме се на координа X 1 и искаме да преместим ръката на координат X 10 - ще преминем през стъпките:

-   зареждаме роботска ръка A
-   преместваме я на дясно

Кода на програмата ще изглежда по следния начин:

>   load
> 
>   A
> 
>   moveX
> 
>   right
> 
>   10

Обърнете внимание че:

-   аргументите се подават винаги на нов ред

**Пример** Намираме се на координа Y 1 и искаме да преместим ръката на координат Y 10 - ще преминем през стъпките:

-   зареждаме роботска ръка A
-   преместваме я нагоре

>   load
> 
>   A
> 
>   moveY
> 
>   up
> 
>   10

Преместването на роботската ръка консумира толкова кислород, колкото позиции преместим ръката. В нашия случай първоначално се намираме на позиция 1 и местим ръката на позиция 10 - тоест консумираме 9 часа кислород.

### Идентифициране на дупка

Имаме предварителен списък с дупките, които трябва да запълним. За да стартираме процедури свързани с оправяне на дупка, трябва първо да идентифицираме размера на дупката. Използваме командата **identify**. Командата генерира случайно число в интервала от 1 до 5, което е размера на текущо идентифицираната дупка. Имайте предвид това число ще стане важно в последствие. Резултат от операцията е събощение
> Дупката е идентифицирана

### Извършване на операция

Имаме налице 3 операции свързани с един ремонт

-   изрязване на озонова дупка - използваме командата cut
-   запълване на озонова дупка - използваме командата fill
-   запечатване на запълнената дупка - използваме командата finish

Операциите могат да се изпълняват само и единствено в този ред и не могат да бъдат прескачани. Ако се опитаме да запълним идентифицирана дупка, преди да сме я изрязали, ще получим съобщение за грешка.

**Пример**

>   fill
> 
>   Грешка - некоректна последователност на използваната команда

Операциите могат да бъдат стартирани само и единствено след успешно идентифициране на дупка.

**Важно** Ако една дупка е идентифицирана от една роботска ръка, няма нужда да бъде повторно идентифицирана, в рамките на същите координати. Тоест ако роботска ръка A идентифицира дупка, на координати X - 9 и Y - 5 то роботска ръка B няма нужда да идентифицира същата дупка на същите координати.

Когато въведете командата cut

-   **системата еднократно** ще генерира случайно число от 1 до 20
-   Системата ще ви подкани да го налучкате
-   Операцията се повтаря до момента до който не налучкате.
-   Всеки път когато налучкате грешно - консумирате 1 час кислород

**Пример**

>   cut
> 
>   Генерирах число от 1 до 20 познай го - за да отрежа дупката 15
> 
>   Не успешен опит пробвай пак 17
> 
>   Не успешен опит пробвай пак 1
> 
>   Операцията cut е изпълнена успешно

Когато въведете командата fill

-   системата ще генерира случайно число от 1 до 20 и ще го събере с генерираното число от предишната операция **cut**
-   Системата ще ви подкани да го налучкате
-   Операцията се повтаря до момента до който не налучкате.
-   Всеки път когато налучкате грешно - консумирате 1 литър гориво

**Пример**

Допускаме че случайно генерираното число от операцията cut е **16**

>   fill
> 
>   Генерирах число от 1 до 20 и го събрах с 16 познай го - за да запълня дупката 15
> 
>   Не успешен опит пробвай пак 17
> 
>   Не успешен опит пробвай пак 1
> 
>   Операцията fill е изпълнена успешно

Когато въведете командата **finish** - системата извежда, съобщението

>   Дупка на координати X и Y е запълнена успешно като X и Y в този контекст, са координатите на дупката

### Статус на мисията

Във всеки един момент, можем да проверим ресурсите с които разполагаме с помощта на командата **status** . Тя не получава аргументи, но връща данни за:

-   наличното гориво
-   наличния кислород
-   количеството запълнени дупки

**Пример**

>  status 
> 
> наличното гориво - 50 литра 
> 
> наличен кислород - 24 часа 
> 
> запълнени дупки - 1

### Стартиране на мисията

При стартиране на програмата е необходимо да въведем нашата цел - количеството дупки, които ще се опитаме да запълним. След като въведем количество, ще получим координатите на първата дупка.

-   Координата X на всяка една от дупките е случайно генерирано число в интервала 1 до 50;
-   Координата Y на всяка една от дупките е случайно генерирано число в интервала 1 до 50.

**Пример**

> Колко дупки искате да запълните 
> 
> 2 
> 
> Дупка 1 - се намира на X - 5 и Y - 7

След този момент можем да започнем да въвеждаме командите, които сме програмирали и да решаваме проблема.

След успешно запълване на дупка, ще получим координатите на следващата. Нека да видим същата програма, но за следващата дупка

**Пример**

> Колко дупки искате да запълните 
> 
> 2 
> 
> Дупка 1 - се намира на X - 5 и Y - 7 
> 
> { команди за запълване на дупката } 
> 
> Дупка 2 - се намира на X - 15 и Y - 27

### Приключване на мисията

Програмата приключва изпълнението си, при настъпване на едно от двете условия:

-   свършил ни е бензина
-   количеството кислород е равно на или е паднало под 24 часа
-   запълнили сме количеството дупки, които сме си поставили за цел

Ако програмата приключи при настъпване на условие едно - изведете съобщение:

>   **няма гориво в резервоара, моля презареди**

Ако програмата приключи при настъпване на условие две - изведете съобщение:

>   **достигнахме критичен кислороден минимум**

Ако програмата приключи при запълване на всички дупки - изведете съобщение

>   **Мисията е изпълнена успешно**

### Особености на интерпретатора.

При имплементирането на нашата програма, имате предвид следните особености:

-   **Особеност 1:** Аргументите на командите винаги се подават на нов ред след командата
-   **Особеност 2:** Освен ако изрично не е казано, няма нужда да проверявате за валидността на аргументите

## ПРИМЕРЕН ВХОД И ИЗХОД

Нека разгледаме примерен вход и изход, който вашата програма може да прочете и изведе за потребителите на системата

**Пример**

>   Колко дупки искате да запълните 
> 
> 1 
> 
> Дупка 1 - се намира на X - 5 и Y - 7 
> 
> turnon 
> 
> load 
> 
> A 
> 
> moveX 
> 
> right 
> 
> 5 
> 
> moveY 
> 
> up 
> 
> 7 
> 
> identify
> 
> Дупката е идентифицирана
> 
> cut 
> 
> Генерирах число от 1 до 20 познай го - за да отрежа дупката 
> 
> 16 
> 
> Операцията cut е изпълнена успешно 
> 
> fill 
> 
> Генерирах число от 1 до 20 и го събрах с 16 познай го - за да запълня дупката 
> 
> 25 
> 
> Операцията fill е изпълнена успешно 
> 
> finish 
> 
> Дупка на координати 5 и 7 е запълнена успешно 
> 
> Мисията е изпълнена успешно